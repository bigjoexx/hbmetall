CAPITOLUL 1. ASPECTE TEORETICE PRIVIND CULTURA ORGANIZAȚIONALĂ

1.1 Cultura organizațională

Noul concept apărut în teoriile sociale, cel de cultură organizațională, a cunoscut în ultimile decenii o accentuată dezvoltare, atât pe partea teoretică, cât și pe cea practică. Au existat o sumedenie de încercări pentru delimitare și definire iar cea mai concisă este dată de autorul Petit Robert “ansamblu de forme de comportament create în societățile umane”. 
	De aici se poate extrapola către o definiție mai cuprinzătoare, și anume: “ansamblul ipotezelor de bază pe care un grup le-a inventat, descoperit sau dezvoltat învăţând să facă față problemelor de adaptare externă și de integrare internă care s-au derulat suficient de bine pentru a fi considerate valide și deci, pentru a fi învățate de nou-veniți ca fiind maniera corectă de a gîndi, de a percepe și de a simți vizavi de aceste problemă” .
Există o serie de criterii care trebuie avute în vedere atunci când se încearcă definirea conceptului de cultură organizațională:
- modalități de comportament observate atunci când oamenii se întâlnesc;
- standarde care se dezvoltă în cadrul echipelor de lucru;
- valorile stabilite de către organizații pentru propiile produse / servicii;
- regulile stabilite pentru funcționarea eficientă a organizației;
- abilitățile și competențele necesare membrilor din interiorul organizației;
- metafore și simboluri, configurate în idei,sentimente, trăiri sau imagini despre sine și despre fenomene din organizație. 

1.2 Considerente generale cu privire la organizație

     	Dicționarul explicativ al limbii române prezintă organizația drept “asociație de oameni cu concepții sau preocupări comune, uniți conform unui regulament sau unui statut, în vedere depunerii unei activități organizate“. 
Conceptul de organizaţie are în acest context un înţeles mai larg şi anume acela de unitate ce prezintă trăsături unitare privind setul de valori promovate, structura organizaţiei, 
grupurile de indivizi, etc.  
     	Prin contopirea tuturor definițiilor, organizația este practic o entitate socială, formată din persoane ce întreprind activități organizatorice pentru atingerea unor obiective comune ce se întreaptă spre perfecționarea serviciilor / produselor oferite. Aici este nevoie de o diferențiere între organizații unde indivizii lucrează împreună pentru un scop și instituții care adună reguli de modelare a interacțiunilor umane. 
     	În timpurile moderne organizațiile s-au extins foarte mult, acoperă spații sociale cât mai diversificate și transformă individul în om organizațional.
    	 Există numeroase criterii de organizare a acestora pe baza: mărimii (mici, medii, mari, giganți), a numărului de oameni ce lucrează / colaborează în interiorul organizației, tipului de proprierar (private, publice), formei legale de funcționare (unic proprietar, companii, corporații, etc), ariei de acoperire (locale, naționale, regionale, internaționale) .
    	 Cultura organizațională însumează o serie de norme, atitudini, valori, standarde prin interacțiunea propriilor membri la care se adaugă diferite elementele organizaționale precum miturile, credințele, rituralurile, metaforele, limbajul corespunzător. 
Prin managementul organizației se înțelege studirea tuturor proceselor și a relațiilor de management din cadrul lor, pentru a identifica legile și principiile care le guvernează dar și pentru a putea concepe noi sisteme, tehnici, metode și modalități de conducere, prin care se asigură obținerea, păstrarea și dezvoltarea competitivității. 
“Managementul ca activitate practică reprezintă un complex de acţiuni desfăşurate cu scopul de a asigura funcţionalitatea normală, eficientă a colectivităţilor umane organizate (întreprinderi economice, organizaţii politice, unităţi de învăţământ etc.) în ansamblul lor, cât şi a fiecărei verigi structurale componente.” 
Jean Chevalier a definit managementul ca fiind “activitatea de dirijare și organizare a unei case” , pe când autorul J. J. Server-Schreiber a menționat că managementul “este arta artelor, întrucât are în vedere dirijarea talentului altora” .
Ca urmare a diversificării abordărilor referitoare la conceptul de management, este necesar să definim managementul în trei accepțiuni:
-	managementul ca proces;
-	managementul de echipă;
-	managementul științific.
Pentru managementul ca proces, autorul cu renume în domeniul managementului contemporan, P. Drucker, a identificat trei postulate ca reguli majore în mangementul organizațional :
-	identificarea și stabilirea misiunii organizației;
-	menținerea funcției productive;
-	reglementarea raporturilor sociale asociate.
Pe baza celor trei postuale, se poate crea formula succesului în management, de forma: S= A x M x O, unde S este succesul, A reprezintă abilitatea managerială, M vine de la motivație iar O arată oportunitatea conducerii. Trebuie menționat faptul că, dacă un singur element al formulei este 0, atunci toată formula devine nulă.
Există o serie de abordări ce analizează managementul ca știință.  Acestea sunt: abordarea școlii clasice, a școlii behavioristice, a școlii cantitative, a școlii contingențiale.
Abordarea școlii clasice are drept părinți pe autorii Henry Fayol (1841-1925) și F.W. Taylor (1856-1915). Abordarea școlii behavioristice îl pune pe om în mijlocul organizației. Întreaga productivitate a organizației depinde de modul cum conducerea (managerii) îi înțeleg pe oameni și de modul cum adaptează condițiile de muncă la nevoile acestora.
Abordarea școlii cantitative se concentrează pe instrumente matematice și statistice în înțelegerea fenomenelor din sfera managementului. Reprezentații acestei școli sunt  A. Kaufmann, E. Komeniter, J. Star C. Afanasiev, F.Goronzy etc. Această școală descrie managementul prin concepte și metode matematice și statistice, sunt apelate de cele mai multe ori funcțiile de previziune și organizare iar funcțiile cu un grad ridicat de concentrare sunt legate de cercetare, dezvoltare, producție și comercială.
Școala sistemică menționează faptul că perfomanța managerială poate fi îmbunătățită prin crearea de posibilități, în cadrul procesului decizional, a unui număr ridicat de variabile, care influențează rezultatele organizației. Reprezentanții acestei școli au fost autorii C. Barnard, H. S.Simon, A. Etzioni, R. Jonson, P. Drucker.
Școala contingențială mai este cunoscută sub numele de școala contextuală / situațională ce a apărut ca urmare a ideii promovate de managerii contemporani care afirmă că nu există doar o singură metodă de a conduce. Pentru a stabili cea mai bună metodă de a conduce, trebuie analizate variabilele contingențiale: dimensiunea organizației, tehnologia implementată, incertitudinea mediului, diferenețele între membrii organizației.

1.3 Definiția organizaței

	Prin organizație înțelegem “un grup de persoane între care se stabilesc relaţii structurale interpersonale sau pluri-personale în care indivizii sunt diferenţiaţi în funcţie de autoritate, statut, rol şi care este constituită în vederea realizarea unor obiective sau ţeluri dinainte propuse urmărindu-se obţinerea unei eficienţe ridicate.” 
Organizatia este un element sau o parte componentă a mai multor sisteme (social, economic, politic, cultural etc) și reprezintă cadrul sau unitatea în care se încadrează si se integrează fiecare membru al societății și care se formează cu scopul realizării unui grup de obiective clar stabilite. 
Atunci când experții analizează o entitate corporativă, ei se referă constant la structura formală sau oficială, concepută de liderii companiei pentru a atinge scopurile corporative. Termenul de "structură informală" este utilizat de aceștia pentru a ilustra aspectele neoficiale ale entității, create de angajați pentru a-și îndeplini dorințele sociale și de asociere, precum relațiile de prietenie și grupurile stabilite în afara orelor de lucru.  
	În interiorul acestui proces complex, managerii și angajații “se descoperă și se conversează, se calmează și se incită, se contrazic și cad de comun acord, se resping sau se acceptă atât în probleme majore, cât și în cele curente ale organizației.” 
	Ca orice structură, și organizația este formată din mai multe sub sisteme, care sunt inter-condiționate reciproc și care asigură astfel o stabilitate și echilibru, relative. La nivel macro, organizația face și ea parte dintr-un sistem economico-social, care intră în contact cu alte organizații / sisteme, și unde are posibilitatea să-și arate capacitatea de adapare .
	Putem spune că scopul instant al oricărei organizații este de a produce bunuri sau servicii dar, scopul final care face diferența între organizații, duce la o tipologice a acestora în: organizații economice (unde se urmărește realizarea de profit cât și furnizarea de servicii publice, promovarea de cauze sociale etc), organizații non-profit (ONG - unde nu se urmărește realizarea de profit, ci furnizarea de servicii publice, promovarea de cauze sociale etc), organizații guvernamentale (oferirea de servicii publice) .
	Exemplul de organizație economică este dată de întreprindere: “grup de persoane organizat potrivit unor cerinţe economice, tehnologice, juridice şi sociale, grup care concepe şi desfăşoară un complex de proces de muncă, concretizat în bunuri şi servicii, cu scopul obţinerii unui profit cât mai mare.” 

1.4 Comportamentul managerial

	Acest tip de comportament este influențat de o serie de factori, care se află în strânsă legătură unii cu ceilalți și care-și lasă propria amprentă . Aceștia sunt:
a)	mediul format din indivizi, organizație, totalitatea resurselor și factorii organizaționali. 
Există o relație între mediu și organizație iar aceasta este bi-direcțională, cu alte cuvinte, fiecare se influențează reciproc. Se pot identifica patru tipuri de medii: stabil (unde schimbările sunt lente iar intervențiile sunt accidentale și fără un impact major), concentrat (unde schimbările sunt tot lente dar intervențiile sunt previzibile), reactiv (unde competiția este încurajată), turbulent (unde există un grad ridicat de dinamism, unde schimbările sunt burște și rapide și care influențează întreaga politică a organizației).
b)	motivația, care aduce cu sine tot o relație bi-direcțională, unde comportamentul managerial
influențează dinamica organizației.
c)	personalitatea membrilor organizației (cum ar fi vârsta). La nivel managerial există 
tendința de a folosi “măști” pentru a masca temperamentul, slăbiciunile și atuurile managerilor. 



Tabel 2.4                     		“Măști” manageriale
Poziția managerială	Măști
Manager General	Profesionalism, autoritate, competență
Manager dep. Resurse Umane	Încredere, Securitate
Manager dep. Dezvoltare-Cercetare	Inteligență, artă, creativitate
Manager dep. Marketing	Simț commercial, vânzări, om de afaceri
Manager nivel mediu	Fiabilitate, loialitate
Exectuanți	Ordine, comportament adecvat, disciplină
Sursă: Prodan, A., (1999), Managementul de succes, ed. Polirom, Iaşi  

d)	poziția ierarhică este influențată în mod direct de către strategiile de promovare. Poziția 
ierarhică dă o anumită autoritate, autonomie funcțională (ca rezultat al poziției în cadrul organizației) dar și psihologică (când managerul decide fără ajutorul superiorului ierarhic).
e)	posibilitățile de promovare, care aduc în discuție patru direcții de orientare: promovarea pe 
baza gradului de aservitate fată de superiori (apare ca urmare a aprecierilor subiective ale superiorilor și care are ca dezavantaj posibilitate de promovare a oamenilor mai puțin pregătiți, a non-valorilor), promovarea pe bază de vechime (metodă care se concentrează doar pe rolul experienței și mai puțin pe inovare, identificare de soluții), promovare pe baza rezultatelor obținute anterior, promovare pe baza potențialului personalului (reprezintă tendința actuală pentru că astfel se observă calitățile și aptitudinile manageriale).
f)	sistemul informațional aduce la un loc toate informațiile care au impact (pozitiv sau 
negativ) asupra managerilor și a deciziilor luate de către aceștia. În această categorie pot fi incluse și informațiile mozaicate, adică cele care vin din canale de comunicare neconvenționale și care, de obicei, nu sunt luate foarte mult în seamă în procesul decizional.
g)	specificalitățile grupului de manageri / subordonați – în grupurile mici, managerii 
demonstrează tendința de a se comporta precum specialiști tehnici pe când în grupurile mari, aceștia au tendința de a dezvolta funcția administrativă.
h)	climatul organizațional care se referă la particularitățile mediului de muncă ce au influență directă asupra rezultatelor.
	În comportamentul managerilor există o mare diversificare a modurilor cum sunt îndeplinite funcțiile manageriale. Iar totalitatea acestor comportamente reprezintă stilul de management care nu înseamnă decât “modalităţile în care managerii îşi exercită atribuţiile ce le revin în planificarea, organizarea, antrenarea şi coordonarea activității, fiind definit în principal de atitudinea faţă de subordonaţi.” 
	În literature de specialitate, au fost identificate mai multe modele de comportament managerial :
1.	Model de comportament ce ține de caracteristicile personale ale managerului, dar și de factorii de succes. În acest sens, există manageri cu “har” – acei manageri care se bazează pe instinct, talent, propria personalitate și pe experiențele avute atunci când iau decizii; manageri fără “har” - adică cei manageri care se bazează doar pe ceea ce știu și ceea ce au învățat până în acel moment și caută să impresioneze într-un mod plăcut pe toți cei cu care intră în contact; manageri autocrați – care doresc să-și impună mereu propriile opinii și decizii și care caută să fie înconjurați de persoane care-i aprobă constant; managerii democrați – care vor să afle părerea celor din jur înainte de a lua o decizie; manageri vizionari – care aduc un aer de inspirație pentru cei din jur (în ceea ce privește grija pentru viitor, semeni, natură etc); manageri controlori – care iau decizii pe baza unui sistem intern de funcționare, sistem care duce la ignorarea angajaților.
2.	Model de comportament ce ține de atitudinea managerului față de relațiile umane. În această categorie ne referim la modelul generat de R. Likert şi al şcolii de la Michigan, care clasifică stilurile de management în: autoritar-explorator (unde puterea se manifestă descendent, de sus în jos, unde există sancțiuni iar comunicarea și colaborarea sunt aproape inexistente); autoritar-benevol (unde puterea se manifestă descendent, de sus în jos iar recompensele și sancțiunile sunt împărțite echitabil); consultativ (toate obiectivele sunt stabilite doar prin consultări cu angajații iar comunicarea este atât de sus în jos cât și de jos în sus); participativ (cooperare, comunicare, participare etc) dar și la modelul lui W. J. Reddin care se referă la o grilă tri-dimensională a stilurilor de management. Cea de-a treia dimensiune se referă la eficiență, care poate fi apreciată atât prin performanța obținută, cât și prin flexibilitatea managerului de a folosi cel mai potrivit stil.
3.	Model de comportament de contingență, unde cel mai bun stil de conducere este cel generat de situația existentă. În această categorie pot fi amintite: modelul lui House (managerii cei mai eficienți sunt cei care menționează extrem de clar sarcinile, înlătură cât mai mult din bariere și obstacole și sporesc oportunitățile de satisfacție), modelul lui Fiedler (managerului aplică un stil de conducere în funcție de structura sarcinilor, puterea de implicare a managerului etc), modelul Blanchard-Hersey (unde există doar două stiluri, și anume direct – care este orientat pe producție și structură și stilul de suport – care este orientat spre angajați).

1.5 Elementele culturii organizaționale

Cultura organizațională reprezintă o totalitate relativ uniformă de credințe, obiceiuri, valori care sunt acceptate de către membrii ei și care trebuie să fie însușite de către noii membrii și care sunt transmise de la o generație la alta.
Crearea unei culturi se bazează pe domeniul de activitate, managementul practic, stilurile de management adoptate, etica aplicată, atitudinea față de membri, parteneri și mediul exterior etc. 
Unele dintre elementele culturii organizaționale pot fi vizibile din afara organizației iar altele sunt identificate mai greu și doar la o analizată mai în detaliu, precum ritualuri, sloganuri, mituri, simboluri etc .
Prin urmare, elementele componente ale culturii organizaționale sunt:
-	sloganurile: expresii ce prezintă activitatea curentă a organizației și sunt folosite pentru motivarea membrilor dar și pentru promovarea organizației;
-	simbolurile (logo-urile), pot fi înregistrate oficial sau nu, reprezintă acele semne ce definesc obiectivele organizației;
-	artefactele prin care organizația se individualizează față de concurență și prin care intră în memoria oamenilor. Aceste artefacte pot fi: clădiri, piese de mobilier, îmbrăcăminte etc;
-	limbajul folosit atât în interiorul organizației, cât și în afara acesteia;
-	miturile organizației prin care valorile și credințele definesc cultura proprie;
-	ritualurile sunt activități prin care managementul se asigură că sunt incorporate elemtelele companiei în gândirea și comportamentul membrilor;
-	valorile reprezintă cel mai important element al culturii organizaționale pentru că ele ajută la încorporarea normelor stabilite pentru membrii organizației, de la care aceștia nu au voie să se abată. Totalitatea valorilor formează sistemul de valori care reprezintă manifestul față de membri, parteneri, mediul exterior. Prin aceste valori sunt diferențiate și organizațiile între ele iar fundamentul valorilor este dat de norme: religioase, etice, morale, sociale;
-	relația organizației cu mediul înconjurător arată modul de comportament real al acesteia precum și interesul ei față de mediu, mediul natural etc;
-	socializarea membrilor care decurge din relațiile formale și informale și reflectă un anumit grad de omogenitate, care ajută la îndeplinirea anumitor obiective;
-	procesul de comunicare este necesar pentru a dezvolta și menține funcții în interiorul și exteriorul organizației. 

În toate activitățile de management, abilitățile necesare liderilor organizaționali în domeniul construirii culturii sunt adesea ignorate în tăcere pentru a atinge obiectivele fiecărei organizații. Aceasta pentru că cultura organizațională este mediul intern care caracterizează fiecare organizație, membrii și grupurile din cadrul acesteia care fac parte din organizație, determină comportamentul în organizație și în cele din urmă determină eficacitatea organizației respective. 
Cultura organizațională permite identificarea și descrierea multor elemente reale, distorsiuni artificiale în viața companiei, care au un impact semnificativ asupra dezvoltării și rezultatelor activităților companiei, care nu sunt luate în considerare în metodele clasice de management . 
Cultura organizațională înseamnă în esență o abordare foarte specifică și umană a managementului care ia în considerare toți angajații companiei. Este imposibil să se înțeleagă și să se ia în considerare elemente de cultură organizațională fără ca specialistul să fie cufundat în realitatea umană a companiei.  
Publicitatea, sub toate formele ei, are scopul de a capta atenția consumatorului, de a seduce, de a trezi emoție, de a trezi o dorință arzătoare sau de a provoca comportamentul dorit de achiziționare a produsului promovat.
Publicitatea face parte din politica de afaceri pentru a prezenta și gestiona produsele sau serviciile companiei. O reclamă bună este o cerință esențială pentru ca un produs / serviciu să se vândă și să devină popular, dar nu este suficientă. Reclama include nu doar prețul produsului, punctul de vânzare, calitatea, ambalajul produsului și conținutul emblematic al produsului, ci și preferințele consumatorilor .

1.6 Tipuri de cultură organizatională

Trebuie menționat faptul că următoarea tipologie de culturi organizaționale nu se regăsește în realitate în stare pură. Fiecare organizație este practiv un mix între acestea 
Cultura puterii – ea apare în organizațiile antreprenoriale, de mici și medii dimensiuni, unde există o structură clară, precum organizația de poliție, educațională etc. Organizația cu o astfel de caracteristică are avantajul de o rapidă adaptare la o piață foarte dinamică. Într-o astfel de cultură, sunt promovate respectul, loialitatea, obediența, performanța individuală, rezistența la stresul fizic și psihic. Pentru că toate deciziile sunt luate la vârf și fără consultarea membrilor, mediul de lucru este unul stresant, toxic .
Cultura rolurilor – ea apare în organizațiile birocratice, cu un grad ridicat de formalizare și standardizare. În asemenea tipuri de culturi, membrii care nu dau dovadă de creativitate și care nu sunt dinamici, atmosfera este una protectivă. Comunicarea este de jos în sus, formală dar deciziile și mesajele transmise sunt doar sus în jos. 
Cultura de tip sarcină – apar în organizațiile de tip matricial, unde structura funcțională se combină cu cea de proiect. Autoritatea vine întotdeauna din capacitatea de expertiză. Într-o asemenea cultură sunt încurajate lucrul în echipă, dinamismul, nu există roluri fixe iar colaborarea între membrii este esențială pentru atingerea obiectivelor.
Cultura de tip persoană – sunt acele organizații unde membrii sunt instituți prin ei înșiși, cum ar fi asociațiile profesionale. Puterea vine mereu din calitatea de a fi vizibil profesional. În asemenea tipuri de culturi, ierarhia, standardizarea sau formalismul nu se aplică. 
	Se poate remarca si Cultura de tip dominantă în care T. Foris spune că ”(sistemul de valori) a unei organizaţii este bazată pe un set deprezumpţii influenţat, implicit sau explicit, de proprietari sau manageri.”  

1.7 Stadii de dezvoltare

Definirea corporației constă în persoana juridică ce reunește membri pentru a îndeplini anumite activități în vederea îndeplinirii obiectivelor și scopurilor acesteia. Ariile de activitare ale unei corporații cuprind toate ramurile: comerț, industrie, financiar-bancar, turism, sănătate, divertisment, industrie extractivă, IT ș.a.m.d. 
Există anumite stadii  de dezvoltare în viața unei corporații iar acestea sunt:
a)	primul stadiu identifică corporațiile unde deținătorii de capital au o putere reală, completă și pot controla activitatea administrativă a corporației. Numărul acționarilor-proprietarilor este mic iar acționarii sunt interesați de cota parte a dividentelor, de procesul de creștere a eficienței operațiunilor corporației și de dezvoltare a acesteia;
b)	în al doilea stadiu apare conceptul de pachet de control unde doar anumiți acționari se ocupă de controlul corporațiilor prin crearea și implementarea deciziilor strategice iar ceilalți acționari nu sunt interesați de activitarea organizației ci doar de dividente. Din cauza unei asemenea dezorganizări, nu există o anumită uniune și stabilitate în procesul de vot;
c)	în al treilea stadiu, ca urmare a unui număr foarte mare de acționari (chiar și milioane), activitatea este controlată de către administrația corporației. Acționarii nu participă la procesul luării deciziilor dar transmit astfel dreptul de vot către reprezentanți prin procură;
d)	în al patrulea stadiu, acționarii mici sunt reuniți de către anumite companii (asigurări, fonduri private, fonduri de pensii, etc) și se obține astfel un control asupra deciziilor luate în administrarea corporației.
În funcție de aprecierea mediului extern , corporațiile pot fi primitive, ad-hoc, reactive și proactive:
e)	în faza primitivă, mediul extern reprezintă pentru corporație ceva întâmplător și inevitabil astfel că managementul organizației presupune că nu se poate face nimic pentru a influența sau schimba mediul extern și trebuie acceptat ca atare iar informațiile venite din exterior nu sunt folosite pentru strategia de dezvoltare a corporației;
f)	în faza ad-hoc, corporația devine ușor sensibilă la informațiile venite din mediul exterior, de aceea se încearcă identificarea anumitor forțe și factori care să facă legătura dintre modificările mediului și procesul de dezvoltare a corporației;
g)	în faza reactivă, corporația deja controlează un număr mare de factori din mediul extern iar relațiile dintre corporație – mediu devin diversificate și complexe. Corporațiile acordă deja o mare atenție la mediul concurențial pentru a ști cum să adapteze strategia de creștere;
h)	în faza proactivă, corporațiile investesc din ce în ce mai multe resurse pentru a utiliza metode și tehnici din ce în ce mai complexe pentru a cerceta și analiza mediul exterior. În acestă fază există un număr redus de corporații care au puterea de a manipula efectiv mediul extern pentru atingerea propriilor obiective.

1.8 Definiția culturii organizaționale
Cultura organizațională înseamnă o identitate, un label (etichetă) și un fel de individualizare a organizației, în raport cu alte organizații. Cultura acesteia este influențată dominant de către cultura națională pentru că membrii organizației reprezintă rezultatul stereotipurilor culturale specifice.  
	“Termenul de cultură presupune un sistem integrat al componentelor sociale, ale modului de gândire și simțire învățat și transmis prin mecanisme nebiologice din generație în generație în cadrul societății”. 
	În acest sens, am identificat trei accepțiuni generale ale termenului:
-	identificarea și dezvoltarea de posibilități ale spiritului prin intermediul exercițiilor mentale și intelectuale (cunoștințele acumulate ajută la gândirea critică, judecată etc);
-	totalitatea aspectelor intelectuale ale societății / civilizației;
-	manifestări comportamentale ale comunității umane.
Autorul E. H. Schein arată faptul că “cultura organizațională este un proces cognitiv de adaptare la diversitatea specifică a contextelor organizaționale și de integrare în cadrul acestei realități”. 
	Definirea și înțelegerea conceptului de cultură organizațională devine fundamentală pentru explicarea acelor fenomene critice în buna funcționare a organizațiilor: creare de ierarhii a valorilor pentru procesul de direcționare a strategiei organizației, stabilirea paradigmei pentru relațiile interumane din interiorul organizației, stabilirea și traducerea timpului și spațiului, identificarea și promovarea atitudinilor față de mediul interior și exterior. 
1.9 Comunicarea organizațională
Organizațiile sunt acele grupuri de indivizi ce coordonează activități în vederea îndeplinirii unor obiective ce sunt clar definite, formulate. Pornind de la această definiție, o organizație poate fi un partid politic, școală, spital, societate comercială etc. 
     	Acestea sunt entități deschise ce preiau resurse, le prelucrează și obțin rezultate ce pot fi utilizate în interiorul / exteriorul acesteia. 
     	Există anumite caracteristici specifice organizațiilor și printre acestea pot fi amintite: 
-	sistem stabil, cu capacitate de auto-organizare și auto-reglare;
-	au o structură și relații formale;
-	implică un act de conducere;
-	implică un comportament colectiv în interior .
    	    	 Această parte a comunicării a pornit de la Chris Argyris (1954) ca o reacție la normele promovate de către Taylor cu privire la ruptura dintre management și muncitori “managerii știu cel mai bine, iar muncitorii sunt proști și leneși, opunându-se mereu managerilor.” Din acest moment a luat naștere necesitarea dezvoltării comunicării organizaționale ca un stâlp în stabilitatea organizației.
     	Organizația are suport comunicarea interpersonală ce antrenează toate laturile posibile: structurală, economică, culturală, psihologică, educațională, ș.a.m.d. 
    	 Comunicarea organizațională trebuie să asigure un mediu optim pentru ca toți participanții să-și desfășoare activitatea într-un mod corect și plăcut, să poată crea o imagine plăcută pentru parteneri și să ajute la creșterea performanțelor.  
     	Importanța comunicării organizaționale are două direcții: internă (managementul / conducerea trebuie să comunice cu angajații și colaboratorii eficient pentru a putea primi feedback-ul corespunzător necesar de a rezolva în timp util problemele cu care se confruntă) și externă (managementul / conducerea trebuie să găsească metode a atrage clienți și acest lucru se realizează prin comunicare).
     	Trebuie menționat că informația și comunicarea sunt noțiuni diferite care depind una de cealaltă. Informarea pune în legătură organizația cu anumite mesaje / idei / cunoștințe iar comunicarea pune în legătură organizația cu propriii membrii sau cu alte organizații. Buna comunicarea și folosirea informațiilor esențiale duc la apariția unui sistem de colaborare reciprocă ce va oferi avantaje organizațiilor de a-și atinge obiectivele stabilite dar și a unui sistem uman profesional ce aduce satisfacții și generează eficiență. 
     	Comunicarea din interiorul unei organizații trebuie să fie administrată împreună cu planul strategic de ansamblu al activității specifice acesteia. În lipsa unui astfel de plan, comunicarea se realizează în mod haotic, fără posibilități coerente de evaluare și corectare. 

1.10 Mediul intern al organizației
	Necesitarea cunoașterii mediului intern vine din condiția esențială de a stabili care este starea reală a companiei și pentru a ști în ce direcție evoluează aceasta și în ce măsură pot fi fructificate oportunitățile apărute în piață, precum și identificarea acțiunilor necesare pentru minimalizarea primejdiilor din mediul extern. 
	“Mediul intern al organizatiei este alcătuit din totalitatea elementelor ce asigură realizarea obiectivului de activitate al acesteia. Acestea intră în acțiune nu ca o sumă aritmetică, ci ca un ansamblu în care componentele „conlucrează”, condiționându-se reciproc, potențându-se sau anihilându-se una pe cealaltă după caz”. 
	Mediul intern al unei organizații cuprinde factori a căror desfășurare îi influențează activitatea. Acești factori sunt: cultura, valorile, structura, stilul de management, stilul de comunicare, tehnologia folosită. Totuși, acești factori sunt expuși la influența celor externi. Mediul extern se referă la condițiile în care serviciile operaționale ale organizației se desfășoară. În prezent se poate spune că majoritatea organizațiilor își desfășoară activitatea în medii complexe, aflate mereu în schimbare, care aduc cu sine noi provocări ce trebuie controlate pentru a se asigura succesul activității organizației . 
	Structura reprezintă relația logică a diferitelor nivele de conducere și a ramurilor funcționale care sunt stabilite pentru a atinge cât mai multe obiective ale organizației. Cei mai importanți factori ai organizației, din punct de vedere al structurii, sunt: diviziunea specializată a muncii și sfera controlului. Diviziunea specializată poate fi atât pe orizontală (unde munca în companie poate fi sistematizată și structurală) sau pe verticală ce are 3 ramuri: inferioară (conducători funcționali), medie (conducători medii), superioară (conducători de nivel superior) .
	Sarcinile reprezintă volumul de activități care trebuie realizat într-un mod ce a fost stabilit anterior și într-o perioadă de timp dată. Sarcinile nu sunt per angajat, ci în funcție de postul existent. Cu alte cuvinte, o sarcină poate fi îndeplinită de mai multe persoane care efectuează aceeași muncă.
	Angajații sunt factorul primordial pentru orice organizație. Dacă angajații nu există, organizația nu-și poate atinge niciun obiectiv propus. Pentru că angajații sunt oameni cu personalități diferite, caracteristicile acestora ce influențează cel mai mult organizația sunt: capacitățile personale, motivațiile, speranțele, atitudinile, percepțiile, valorile etc. Se poate afirma faptul că succesul unei organizației pe piața economică este dependent într-un grad ridicat de contribuția propriilor angajați. Nevoile și așteptările angajațiilor sunt influențate atât de percepțiile cât și de sentimentele lor față de companie. 
	Se mai pot menționa alți factori care au o importanță egală cu cei descriși mai sus:
cultura organizațională; stilul managerial; comunicarea. 
Esența managementului o constituie activitatea umană, managementul nefiind decât un proces prin care activitatea resurselor umane este dirijată în direcția îndeplinirii obiectivelor organizației. 
“Managementul este ansamblul tehnicilor de organizare și administrare, de previzionare și modernizare a structurilor organizatorice, acceptând noile provocări privind competitivitatea, reglementările, exigențele sociale, nevoile multiple ale utilizatorilor, restrictițiile cu privire la mijloace.” 
	În acest sens, managementul înseamnă că se obțin rezultate de către organizație prin intermediul oamenilor, sunt luate decizii în direcția îndeplinirii scopurilor și se arată o încredere ridicată în personal, făcându-i astfel responsabili pentru rezultate.
	Cu alte cuvinte, managementul înseamnă totalitatea intervențiilor, a mijloacelor, tehnicilor și metodelor de programare, organizare, control, alocare resurse care duc la îndeplinirea rezultatelor.
